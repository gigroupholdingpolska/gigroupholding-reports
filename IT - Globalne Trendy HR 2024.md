***

# Branża IT: Globalne Trendy HR
## Edycja 2024
Raport Gi Group Holding

### Spis treści
1. Co kształtuje branżę?
2. Walka o talenty
3. Przyciąganie najlepszych kandydatów
4. Budowanie lojalności pracowników
5. Rozwój kompetencji przyszłości
6. Okiem eksperta - komentarze do raportu

***

## 1. Co kształtuje branżę?

IT to najszybciej rozwijająca się branża na świecie. Technologia kształtuje to, w jaki sposób ludzie żyją i pracują, otwierając drogę dla nowych modeli biznesowych i poszerzając kreatywne możliwości. Wdrażanie nowych technologii kształtuje ścieżki kariery i trendy wśród pracowników IT oraz pozwala tworzyć nowe modele i usługi dla firm, bez względu na ich wielkość czy lokalizację.

Jakie pięć najważniejszych trendów kształtuje dziś branżę?

### Sztuczna inteligencja (AI)
**Rozwój branży, która kształtuje przyszłość**

Liczne przedsiębiorstwa integrują sztuczną inteligencję w ramach istniejących platform, a wiele z nich zaczyna traktować rozwiązania AI jako rdzeń swojej oferty biznesowej. Biznes coraz częściej dostrzega potencjał sztucznej inteligencji do zwiększania produktywności, rozwiązywania problemów i poprawy doświadczeń klientów - a to tylko początek.

Już teraz popyt na specjalistów w zakresie AI jest wysoki: według danych z „AI At Work Report", opublikowanego przez LinkedIn:
* łączna liczba ofert pracy w tym obszarze znacznie wzrosła,
* wielu użytkowników serwisu zaczęło uzupełniać swoje profile o umiejętności związane z AI.

W okresie 2016-2023 liczba ogłoszeń zawierających wzmianki o technologiach AI zwiększyła się 21-krotnie, a liczba użytkowników z takimi umiejętnościami wzrosła dziewięciokrotnie.

### Analiza Big Data
**Klucz do podejmowania decyzji w oparciu o dane**

Wartość globalnego rynku analizy danych typu Big Data w 2022 wyceniono na 271,83 miliardów USD, a prognozy wzrostu zakładały osiągnięcie poziomu 302,52 miliardów USD w 2023 roku i 745,15 miliardów USD w 2030 roku. Oznacza to współczynnik CAGR na poziomie 13,5% dla prognozowanego okresu.

Analityka Big Data staje się coraz bardziej dostępna - i istotna - dla przedsiębiorstw, bez względu na ich wielkość. W miarę jak coraz więcej organizacji przenosi się do Internetu i cyfryzuje swoje operacje, zyskują one możliwość wnioskowania w oparciu o dane w czasie rzeczywistym. Połączenie sztucznej inteligencji i Big Data otwiera przed współczesnymi przedsiębiorstwami nowe możliwości wykorzystania danych analitycznych w celu uzyskania przewagi konkurencyjnej.

### Chmury obliczeniowe
**Nowy wymiar modeli biznesowych i współpracy**

Wraz z postępującą cyfryzacją świata biznesowego, ilość danych gromadzonych i analizowanych przez firmy rośnie wykładniczo. Innowacje w zakresie przetwarzania w chmurze ułatwiają przedsiębiorstwom przechowywanie i uzyskiwanie dostępu do tych danych bez dużych inwestycji początkowych.

* Według prognoz, do 2026 roku 75% organizacji wdroży model transformacji cyfrowej oparty na chmurze obliczeniowej (Gartner, 2023).
* Oczekuje się, że do 2030 roku wartość globalnego rynku przetwarzania chmurowego wyniesie 1 554,54 miliardów USD.

### Cyberbezpieczeństwo
**Rosnąca potrzeba wielu branż**

Cyberprzestępczość to wszechobecne zagrożenie dla przedsiębiorstw, które co roku kosztuje globalną gospodarkę około 445 miliardów USD.

Przedsiębiorstwa w coraz większym stopniu cyfryzują swoje operacje oraz wdrażają systemy oparte na chmurach obliczeniowych i urządzeniach IoT. Technologie te przesyłają i przechowują ogromne ilości danych wrażliwych, dając cyberprzestępcom więcej możliwości ataku.

* Dotychczas cyberprzestępcy atakowali głównie duże korporacje, obecnie ich celem są również mniejsze organizacje.
* Najbardziej narażone są małe i średnie przedsiębiorstwa, a niestety tylko 18% z nich podejmuje odpowiednie środki bezpieczeństwa.

### 5G
**Fundament rewolucyjnych ekosystemów technologicznych**

Od czasu wprowadzenia w 2019 roku, 5G okazało się być najszybciej wdrażaną technologią mobilną, znacznie wyprzedzając 3G czy 4G. Globalne rozpowszechnienie się zaawansowanych smartfonów zwiększyło popyt na tę technologię, który wzmocnił się jeszcze w związku z popularyzacją pracy zdalnej.

* Eksperci spodziewają się, że globalny rynek usług 5G osiągnie wartość **2 208 miliardów USD** do roku 2030.
* Gospodarka 5G stworzy do 2030 r. w samych Stanach Zjednoczonych od 3,8 do 4,6 mln miejsc pracy.
* Do końca 2027 r. liczba abonamentów mobilnych w sieciach 5G osiągnie **4,4 miliarda**.

### Które technologie firmy wdrażają najczęściej?

**TECHNOLOGIE, KTÓRE Z NAJWIĘKSZYM PRAWDOPODOBIEŃSTWEM ZOSTANĄ WDROŻONE DO ROKU 2027** (Źródło: Światowe Forum Ekonomiczne 2023)

| Technologia | Odsetek wdrożeń |
| :--- | :--- |
| Platformy i aplikacje cyfrowe | 86,4% |
| Technologie edukacyjne i rozwoju siły roboczej | 80,9% |
| Analiza Big Data | 80,0% |
| Internet przedmiotów (IoT) i urządzenia połączone | 76,8% |
| Chmury obliczeniowe | 76,6% |
| Szyfrowanie i cyberbezpieczeństwo | 75,6% |
| E-commerce i sprzedaż cyfrowa | 75,3% |
| Sztuczna inteligencja | 74,9% |
| Technologie zarządzania środowiskiem | 64,5% |
| Technologie zapobiegania zmianom klimatycznym | 62,8% |
| Przetwarzanie tekstu, obrazu i głosu | 61,8% |
| Rzeczywistość wirtualna i rozszerzona | 59,1% |
| Generacja i magazynowanie energii | 52,1% |
| Pojazdy elektryczne i autonomiczne | 51,5% |
| Roboty niehumanoidalne | 51,3% |

**Dodatkowe informacje:**
* Platformy i aplikacje cyfrowe (86,4%) to rozwiązania wdrażane najczęściej.
* W drugiej kolejności firmy wskazywały na technologie związane z edukacją i rozwojem pracowników (80,9%).
* **74,9%** przedsiębiorstw wdroży sztuczną inteligencję.
* **51,5%** przedsiębiorstw zdecyduje się na pojazdy elektryczne i autonomiczne.
* **51,5%** przedsiębiorstw zamierza wykorzystywać roboty i technologie niehumanoidalne.
* Jednocześnie branże IT i komunikacji cyfrowej spodziewają się wzrostu liczby nowych ofert pracy o jedynie **8%**.

***

## 2. Walka o talenty

Wraz z szybkim rozwojem technologii rośnie zapotrzebowanie na pracowników posiadających zaawansowane kompetencje cyfrowe. W rezultacie liczne przedsiębiorstwa mierzą się z trudnościami w rekrutacji wykwalifikowanych specjalistów IT.

### Jak postrzegany jest sektor IT?

Respondenci spytani o sektor, w którym najchętniej podjęliby prace, najczęściej wskazywali na branżę IT, wyprzedzając sektory o dużym potencjale zarobkowym, jak na przykład usługi finansowe.

* **Globalnie:** Technologie informacyjne i komunikacyjne (19,1%)
* **Polska:** Technologie informacyjne i komunikacyjne (**24,6%**)

### Niedobór pracowników

Prawie połowa firm mierzy się z trudnościami przy rekrutacji osób z zaawansowanymi umiejętnościami cyfrowymi.

Odpowiedzi na pytanie: **CZY W CIĄGU TRZECH OSTATNICH LAT TWOJE PRZEDSIĘBIORSTWO NAPOTKAŁO TRUDNOŚCI PRZY REKRUTACJI KANDYDATÓW Z ZAAWANSOWANYMI UMIEJĘTNOŚCIAMI CYFROWYMI?**

| Odpowiedź | Globalnie |
| :--- | :--- |
| W dużym stopniu | 14,3% |
| W umiarkowanym stopniu | 33,0% |
| Nie wiem | 11,2% |
| Niewiele | 29,1% |
| Wcale | 12,4% |

**Podsumowanie:**
* **47,3%** badanych firm przyznało, że w mniejszym lub większym stopniu napotyka trudności przy rekrutacji.
* W Polsce odsetek firm, które odczuły trudności rekrutacyjne w ciągu ostatnich trzech lat wyniósł **37,6%**.

### Dynamika poszukiwania pracy

Przedsiębiorstwa na całym świecie mierzą się z trudnościami związanymi z niską liczbą aplikacji, długim czasem podejmowania decyzji oraz niedoborem odpowiednich kandydatów na stanowiska IT.

**Główne powody, dla których kandydaci odrzucają oferty pracy (Globalnie):**
* Niesatysfakcjonująca płaca (19,2%)
* Rola nieodpowiadająca oczekiwaniom (19,2%)
* Lepsza oferta od innego przedsiębiorstwa (19,2%)
* Tryb pracy (zdalna, stacjonarna, hybrydowa) (15,0%)
* Długi proces wyboru (12,6%)
* Rozdźwięk między wartościami osoby i spółki (10,1%)
* Ciężko powiedzieć (4,5%)

**Główne problemy przedsiębiorstw w procesie rekrutacji (Globalnie):**
* Duża liczba wyświetleń, lecz niska liczba zgłoszeń (21,3%)
* Długi czas podejmowania decyzji (20,4%)
* Niedobór odpowiednich kandydatów (20,1%)
* Niesatysfakcjonujące oferty pracy (19,4%)
* Problemy z zarządzaniem komunikacją przedsiębiorstwa (16,8%)

**Kontekst Polski:**
* W polskich firmach największym problemem okazał się długi proces decyzyjny (**37%**) - w rezultacie kandydaci decydują się na inną ofertę.
* Główne powody odrzucania ofert pracy to niezadowolenie z wynagrodzeń, niezgodność z oczekiwaniami oraz atrakcyjniejsze oferty konkurencji.

***

## 3. Przyciąganie najlepszych kandydatów

Branża IT postrzegana jest obecnie jako ekscytujące miejsce pracy, oferujące doskonałe możliwości dla wykwalifikowanych profesjonalistów. Dynamicznie ewoluujące otoczenie oferuje aspirującym specjalistom liczne ścieżki rozwoju kariery oraz możliwości rozwoju osobistego.

### Oczekiwania specjalistów IT: Zarobki i work-life balance to priorytety

| Czynnik | Odsetek (Globalnie) |
| :--- | :--- |
| Potencjalne zarobki | 49,0% |
| Równowaga między życiem prywatnym i zawodowym | 31,2% |
| Możliwości rozwoju kariery | 25,3% |
| Elastyczność miejsca pracy (w tym praca zdalna) | 22,4% |
| Zarządzanie stresem | 21,1% |
| Benefity pracownicze | 20,1% |
| Stabilność zatrudnienia (stałe stanowiska) | 17,6% |
| Jakość miejsca pracy | 13,9% |
| Zgodność wartości osobistych i celów przedsiębiorstwa | 13,4% |
| Reputacja marki | 13,2% |
| Branża zatrudnienia | 13,1% |
| Możliwości nauki i rozwoju umiejętności | 13,1% |
| Relacje z współpracownikami | 12,7% |
| Relacje z przełożonymi | 10,6% |
| Zaangażowanie przedsiębiorstwa w inkluzywność | 9,8% |

**Kluczowe obserwacje:**
* Wynagrodzenie (49%) okazało się najważniejszym czynnikiem.
* Równowaga między życiem prywatnym i zawodowym (31,2%) oraz zarządzanie stresem (21,1%) również znalazły się wysoko na liście.
* Rozwój kariery (25,3%) zajął trzecie miejsce, podczas gdy możliwości nauki i rozwoju umiejętności (13,1%) znalazły się dużo niżej.
* **W Polsce:** *Work-life balance* okazał się jeszcze ważniejszy (**42%**), a relacje ze współpracownikami miały znaczenie dla **26%** ankietowanych. Zgodność wartości osobistych i celów firmy była mniej istotna (**7%**).

### Przejście do pracy elastycznej i hybrydowej

Choć odsetek osób pracujących w pełni zdalnie znacząco się zmniejszył od czasu pandemii, praca hybrydowa zyskuje na popularności – **39%** nowozatrudnionych pracowników będzie pracować w takim modelu.

| Model Pracy | Ogół Pracowników (Globalnie) | Ogół Pracowników (Polska) | Pracownicy IT (Globalnie) | Pracownicy IT (Polska) |
| :--- | :--- | :--- | :--- | :--- |
| Praca stacjonarna | 66,2% | 73,7% | 33,7% | 29,0% |
| Praca hybrydowa | 23,3% | 20,0% | **50,3%** | **64,5%** |
| Praca zdalna | 8,7% | 5,8% | 15,8% | 6,5% |

* Aż **50,3%** pracowników IT ma możliwość pracy w modelu hybrydowym (vs. 23,3% ogółu pracowników).
* Tylko **15,8%** pracowników IT pracuje w pełni zdalnie.
* W Polsce ten odsetek jest jeszcze mniejszy – zaledwie **6,5%** respondentów pracuje tylko w trybie zdalnym. Najczęściej polscy specjaliści IT pracują w modelu hybrydowym (**65%**).

### Droga ku równości

Według raportu Światowego Forum Ekonomicznego „2023 Global Gender Gap Report”:
* Udział kobiet w branży Technologii, Informacji i Mediów wzrósł od 2016 roku o **0,94%**.
* Zwiększyła się również obecność kobiet na stanowiskach kierowniczych, z **30,8%** w 2016 roku do **33,2%** w 2022 roku.
* Równowaga płci na stanowiskach pracy w dziedzinach STEM (Nauka, Technologia, Inżynieria, Matematyka) nadal wykazuje znaczne dysproporcje.
* W sektorze Technologii, Informacji i Mediów kobiety stanowią tylko **23,4%** pracowników STEM, w porównaniu do **43,6%** mężczyzn.

### Wysiłki na rzecz zniwelowania nierówności płci

Różnorodne perspektywy i inkluzywne zespoły tworzą bardziej innowacyjne, odporne i skuteczne przedsiębiorstwa. Firmy coraz aktywniej wdrażają działania wspierające równouprawnienie kobiet w branży IT i poza nią, takie jak:
* Finansowanie szkoleń STEM dla córek pracowników jako zachęta dla kobiet do dołączania do firm.
* Wdrażanie określonych narzędzi, eliminujących dyskryminujący język w ogłoszeniach o pracę.
* Organizacja lub wsparcie prelekcji akademickich z udziałem kobiet, które osiągnęły sukces w branży IT.

***

## 4. Budowanie lojalności pracowników

Nowe technologie tworzą mnóstwo biznesowych okazji, a przedsiębiorstwa poszukujące najlepszych kandydatów muszą stawić czoła silnej konkurencji. Opracowanie strategii pozwalających zatrzymać najlepszych kandydatów wymaga od firm zrozumienia potrzeb i perspektywy kandydatów.

### Satysfakcja zawodowa w różnych sektorach

Pracownicy IT są bardziej zadowoleni ze swojej pracy niż osoby zatrudnione w innych sektorach. Średnia ocen osób pracujących w tej branży wynosi **8,4/10**.

**Poziom zadowolenia z obecnego miejsca pracy (Średnia 1-10):**
* Technologie informacyjne i komunikacyjne: **8,4**
* Finanse i ubezpieczenia: 8,0
* Logistyka, transport i magazynowanie: 7,8
* Działalność zawodowa, naukowa i techniczna: 7,8
* Produkcja: 7,7

### Ocena skuteczności pracodawców

Pracownicy IT najlepiej oceniają relacje z współpracownikami i stabilność zatrudnienia, a najniżej zarządzanie stresem i zarobki.

**Ocena aspektów w obecnym miejscu pracy (Globalnie):**
* Relacje z współpracownikami: 8,2
* Stabilność zatrudnienia (stałe stanowiska): 8,2
* Branża zatrudnienia: 8,1
* Jakość miejsca pracy: 8,0
* ...
* Możliwości rozwoju kariery: 7,6
* Potencjalne zarobki: 7,5
* Zarządzanie stresem: **7,3**

**Kontekst Polski:**
* **Najwyżej oceniono:** Branżę (8,2), relacje z współpracownikami (8,1) oraz stabilność pracy (7,9).
* **Najsłabiej oceniono:** Benefity (6,9) oraz potencjalne zarobki (7,0).

**Wniosek:** Obszary, w których pracodawcy wypadają gorzej (zarządzanie stresem, zarobki i możliwości rozwoju kariery) są jednocześnie czynnikami, na które pracownicy zwracają największą uwagę poszukując nowej pracy.

### Stres zawodowy

Pracownicy IT zwracają uwagę na stres, jako czynnik istotnie wpływający na ich satysfakcję w obecnej pracy.

**Aspekty pracy najbardziej stresujące dla pracowników IT:**

| Aspekt | Globalnie | Polska |
| :--- | :--- | :--- |
| Duże obciążenie pracą | 46,6% | **52,0%** |
| Trudności z równowagą między życiem prywatnym i zawodowym | 39,2% | 42,0% |
| Zmiany i niepewność wewnątrz organizacji | 32,7% | 26,0% |
| Zarządzanie zasobami | 29,6% | 32,0% |
| Brak jasnych celów i ścieżek kariery | 29,1% | **36,0%** |
| Relacje z przełożonymi | 25,2% | 29,0% |
| Brak kontroli lub wsparcia mojej pracy | 22,7% | 29,0% |
| Obawy o utratę lub niestabilność zatrudnienia | 19,8% | 19,0% |
| Konflikty ze współpracownikami | 19,1% | 23,0% |

**Kluczowe obserwacje:**
* Obciążenie pracą (46,6% globalnie) i równowaga między życiem prywatnym i zawodowym (39,2% globalnie) znajdują się na szczycie listy.
* Aż **29,1%** wszystkich respondentów wskazało na brak jasnych celów i ścieżek kariery (w Polsce to aż **36%**).

***

## 5. Rozwój kompetencji przyszłości

Od 2015 roku około **25%** kompetencji wymaganych na wielu stanowiskach uległo zmianie. Szacuje się, iż do 2030 roku aż **65%** umiejętności niezbędnych do wykonywania wielu zawodów będzie innych.

### Najbardziej poszukiwane role i kompetencje

Najszybciej rozwijające się role są napędzane przez technologię, cyfryzację oraz zrównoważony rozwój.

**Popyt na role w najbliższych latach (Globalnie):**
1. Specjalista ds. AI i uczenia maszynowego (35,0%)
2. Deweloper oprogramowania i aplikacji (32,1%)
3. Analityk bezpieczeństwa informacji (30,5%)
4. Analityk lub Ekspert ds. danych (30,4%)
5. Inżynier robotyki (28,8%)
6. Specjalista ds. Big Data (27,0%)
7. Specjalista ds. transformacji cyfrowej (25,4%)

**Popyt na role w najbliższych latach (Polska):**
* Specjalista ds. AI i uczenia maszynowego (29,9%)
* Specjalista ds. automatyzacji procesów (27,2%)
* Analityk bezpieczeństwa informacji (25,9%)
* Specjalista ds. transformacji cyfrowej (25,9%)

### Jak specjaliści zdobywają nowe umiejętności?

* Specjaliści IT najczęściej zdobywają nowe umiejętności poprzez **szkolenia organizowane przez pracodawców (39,1%)**.
* Wielu z nich korzysta również z **zewnętrznych kursów i platform online (33,7%)**.
* W Polsce, bardzo duże znaczenie ma **wzajemna nauka od współpracowników** – w ten sposób swoją wiedzę poszerza ponad połowa ankietowanych specjalistów IT.

### Rosnące zapotrzebowanie na umiejętności miękkie

W 2023 roku umiejętności techniczne nie były już jedynym kryterium zatrudnienia. Upowszechnienie się pracy zdalnej oraz coraz większy nacisk na empatyczne podejście do klienta sprawiły, że firmy cenią również:

* **Kompetencje poznawcze**
* **Kompetencje menedżerskie**
* **Kompetencje wspierające samodzielność i współpracę**

**Najbardziej doceniane umiejętności miękkie (w kolejności):**
1. Myślenie analityczne
2. Kreatywność
3. Odporność psychiczna
4. Motywacja
5. Ciekawość

***

## 6. Okiem eksperta – komentarze do raportu

Aktualna sytuacja gospodarcza oraz nowe trendy wywołały znaczące zmiany na rynku pracy IT. Profesjonaliści, którzy w 2022 roku chętnie zmieniali pracę w poszukiwaniu lepszych warunków, teraz ostrożniej podchodzą do nowych propozycji, a priorytetem stała się **„stabilność zatrudnienia”**.

**Zmiany w popycie na role:**
* W obszarze tworzenia oprogramowania (deweloperzy i testerzy) widoczny jest spadek zapotrzebowania, wynikający z cięć kosztów i restrukturyzacji.
* Odnotowuje się za to bardzo duży wzrost zainteresowania specjalistami do spraw **bezpieczeństwa**, **Big Data**, **cloud computing** oraz osób doświadczonych w obszarze **sztucznej inteligencji**.
* Prognozuje się, że te obszary zdominują rynek pracy w latach **2024 – 2025** i tutaj będzie odnotowywany najszybszy wzrost wynagrodzeń.
* Stawki dla ról związanych z tworzeniem oprogramowania, które rosły o 10-20% rocznie, prawdopodobnie ustabilizują się na poziomie 5-10% wzrostu rocznego.

**Kontekst globalny i polski:**
* Końcówka 2022 roku przyniosła decyzje dużych, globalnych spółek technologicznych o weryfikacji zasobów IT i optymalizacji, co doprowadziło do zwolnień (obserwowanych w USA już w IV kw. 2022).
* W konsekwencji **rok 2023 stał się rokiem większej podaży kandydatów**.
* Sytuacja polskich specjalistów IT jest lepsza niż w wielu innych krajach, choć zacięta walka o talenty i wzrost wynagrodzeń w latach 2021-2022 sprawiły, że polscy specjaliści są mniej atrakcyjni pod względem kosztów dla zagranicznych pracodawców niż przed pandemią.
* W Polsce w 2023 roku odbicie postcovidowe i możliwość pracy zdalnej skończyły się. Część spółek odczuła falę optymalizacji, a praca hybrydowa podmiotów zagranicznych zamknęła rynek zdalnym specjalistom z Polski.
* **Optymistyczne prognozy:** Sektor IT może optymistycznie spojrzeć w przyszłość. Poprawa warunków dla sektora jest prognozowana na **drugi i trzeci kwartał 2024 roku** – plany rozwojowe zostały zweryfikowane, a inwestycje stają się stabilne i bezpieczne.
* Spółki konsultingowe i softwareowe w nowych warunkach muszą walczyć o nowe zlecenia, co wymusza ich transformację w obszarach sprzedaży i kompetencji oraz przyczynia się do ich biznesowego dojrzewania.

***

## O projekcie

Niniejszy raport jest rezultatem badań przeprowadzonych przez **Politechnikę w Mediolanie** oraz firmę **Data Inteligence INTWIG**.

Badanie przeprowadzono w 13 krajach (Brazylia, Chiny, Francja, Niemcy, Indie, Włochy, Polska, Portugalia, Rumunia, Hiszpania, Turcja, Wielka Brytania i USA) i ustrukturyzowano w 3 fazy:

1. **Analiza źródeł wtórnych:** Gromadzenie i systematyzacja publicznie dostępnych informacji.
2. **Wywiady z liderami opinii:** 36 szczegółowych wywiadów z liderami opinii z 13 badanych krajów.
3. **Badanie międzynarodowe:** Badanie o nazwie „Gi Group Holding, IT International Survey – 2023” przeprowadzone metodą CAWI na próbie 500 mieszkańców w wieku od 18 do 65 lat w każdym z 13 krajów (w tym decydentów, managerów HR, pracowników IT oraz osób otwartych na zatrudnienie).

***

## GLOBALNY EKOSYSTEM USŁUG HR Gi Group Holding

Gi Group Holding jest jednym z wiodących globalnych dostawców usług HR. Biznesowy ekosystem rekrutacyjny w Polsce tworzą trzy marki: **Gi Group**, **Wyser** oraz **Grafton Recruitment**. Nadrzędnym celem jest aktywne współtworzenie i promowanie zrównoważonego, usprawnionego i satysfakcjonującego globalnego rynku pracy.
